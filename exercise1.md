আমরা সর্বমোট ৮০-১০০ সমস্যার ২-৩ টি প্রশ্নমালা তৈরি করব যেটা অনুশীলন করলে সি ল্যাংগুয়েজ মোটামুটি শেখা হয়ে যাবে। মোটামুটি ১০০ ঘন্টা এই সমস্যাগুলো অনুশীলন করতে হবে। এখানে একটা জিনিস মনে রাখতে হবে যে কিভাবে করতে হবে সেটা শুধু মনে মনে ভাবলে বা খাতায় লিখলে হবে না। কম্পিউটারে লিখে রান করে দেখতে হবে। সেইজন্য ১০০ ঘন্টা শুধু অনুশীলনের জন্য রাখতে হবে। এমনকি একাধিকবার আরও বেশি সময় নিয়ে করলে ভাল হবে। প্রাথমিকভাবে প্রোগ্রামিং সাঁতার বা গিটার শেখার মত ব্যাপার। থিউরি দিয়ে খুব বেশিদূর আগানো যাবে না। একটা লগবুক রাখতে পারেন যেটাতে আপনি কত ঘন্টা প্রোগ্রামিং করলেন সেটার হিসাব রাখবেন।

এখানে দেয়া সমস্যাগুলো করে তারপর নিজি নিজে বিভিন্ন সমস্যা চিন্তা করে সেগুলো সমাধান করুন। একটা ল্যাংগুয়েজ ঠিকভাবে শেখা হয়ে গেলে অন্য ল্যাংগুয়েজ শেখা অনেক সহজ হয়ে যাবে। আরেকবার বলি আপনি কত ভাল প্রোগ্রামার সেটা আপনার লগবুক দেখে অনেকখানি বলে দেয়া যাবে। সুতরাং অনেক অনেক অনুশীলন করুন।

এবার আমরা প্রশ্নমালা ১ এর প্রশ্নগুলো দেখি।

ভেরিয়েবল
১১. সি ল্যাংগুয়েজে কিভাবে ভেরিয়েবল ডিক্লেয়ার করতে হয়।
১২. পূর্ণ সংখ্যা এবং দশমিক সংখ্যা কিভাবে ভেরিয়েবল ডিক্লেয়ার করতে হয়।
১৩. একলাইনে একই টাইপের ৩টি ভেরিয়েবল কিভাবে ভেরিয়েবল ডিক্লেয়ার করতে হয় তার উদাহরণ দিন।
১৪. একটি char ভরিয়েবল কিভাবে ভেরিয়েবল ডিক্লেয়ার করতে হয়।
১৫. একটি পূর্ণসংখ্যার array ডিক্লেয়ার করুন যেটাতে ১০টি সংখ্যা রাখা যাবে।

ইনপুট-আইটপুট
নীচের প্রশ্নগুলোর জন্য printf / scanf ফাংশন ব্যবহার করতে হবে।

২১. দুইটি পূর্ণ সংখ্যা ইনপুট নিয়ে তাদের যোগফল আউটপুটে দেখান।
২২. দুইটি দশমিক সংখ্যা ইনপুট নিয়ে তাদের যোগফল আউটপুটে দেখান।
২৩. একটি পূর্ণ সংখ্যা ইনপুট নিয়ে সেটা আবার আউটপুটে দেখান।
২৪. একটি দশমিক সংখ্যা ইনপুট নিয়ে সেটা আবার আউটপুটে দেখান।
২৫. একটি দশমিক সংখ্যা ইনপুট নিয়ে সেটা দুই দশমিক ঘর পর্যন্ত আউটপুটে দেখান।
২৬. দুইটি পূর্ণ সংখ্যা ইনপুট নিয়ে সংখ্যা দুইটি এবং তাদের যোগফল আউটপুটে দেখান।
২৭. দুইটি দশমিক সংখ্যা ইনপুট নিয়ে সংখ্যা দুইটি দুই দশমিক ঘর পর্যন্ত এবং তাদের যোগফল তিন দশমিক ঘর পর্যন্ত আউটপুটে দেখান।
২৮. একটি অক্ষর (char) ইনপুট নিয়ে সেটা আউটপুটে দেখান।
২৯. তিনটি অক্ষর (char) ইনপুট নিয়ে সেগুলো আউটপুটে দেখান।
৩০. প্রথমে একটি প‌ূর্ণসংখ্যা, তারপর একটি অক্ষর এবং শেষে একটি দশমিক সংখ্যা ইনপুট নিয়ে প্রথমে অক্ষর, তারপর দশমিক সংখ্যা এবং শেষে পূর্ণসংখ্যা আউটপুটে দেখান। এখানে একবার printf এবং একবার scanf ফাংশন ব্যবহার করতে হবে।

কন্ডিশন
৫১. দুইটি পূর্ণ সংখ্যা ইনপুট নিয়ে তাদের মধ্যে বড় সংখ্যাটি আউটপুটে দেখান।
৫২. তিনটি পূর্ণ সংখ্যা ইনপুট নিয়ে তাদের ছোট থেকে বড় এভাবে সাজিয়ে আউটপুটে দেখান।
৫৩. তিনটি পূর্ণ সংখ্যা ইনপুট নিয়ে তাদের বড় থেকে ছোট এভাবে সাজিয়ে আউটপুটে দেখান।
৫৪. দুইটি পূর্ণ সংখ্যা ইনপুট নিয়ে তাদের মধ্যে বড় সংখ্যাটি থেকো ছোট সংখ্যাটি বিয়োগ করে বিয়োগফল আউটপুটে দেখান।
৫৫. একজন ছাত্রের গনিতে প্রাপ্তসংখ্যা ইনপুট নিন (একটি পূর্ণসংখ্যা)। এবার প্রাপ্ত নম্বর ৪০ এর কম হলে FAIL, ৪০-৪৯ হলে D, ৫০-৬৯ হলে C, ৬০-৬৯ হলে B, ৭০-৭৯ হলে A এবং ৮০ এর উপরে হলে A+ প্রিন্ট করুন।

লুপ
৮১. লুপ ব্যবহার করে ১ থেকে ১০০ পর্যন্ত আউটপুটে দেখান।
৮২. লুপ ব্যবহার করে ১০০ থেকে ১ পর্যন্ত আউটপুটে দেখান।
৮৩. লুপ ব্যবহার করে ১ থেকে ১০০ পর্যন্ত জোড় সংখ্যাগুলো (২,৪,৬…) আউটপুটে দেখান।
৮৪. লুপ ব্যবহার করে ১ থেকে ১০০ পর্যন্ত বিজোড় সংখ্যাগুলো (১,৩,৫…) আউটপুটে দেখান।
৮৫. একটি পূর্ণসংখ্যার array ডিক্লেয়ার করুন যেটাতে ১০টি সংখ্যার রাখা যাবে। এখন লুপ ব্যবহার করে দশটি পূর্ণসংখ্যা ইনপুট নিন।
৮৬. লুপ ব্যবহার করে একটি array তে দশটি পূর্ণসংখ্যা ইনপুট নিন। এবার লুপ ব্যবহার করে সবচেয়ে ছোট সংখ্যাটি খুজে বের করে আউটপুটে দেখান।
৮৭. লুপ ব্যবহার করে একটি array তে দশটি পূর্ণসংখ্যা ইনপুট নিন। এবার লুপ ব্যবহার করে সবচেয়ে বড় সংখ্যাটি খুজে বের করে আউটপুটে দেখান।
৮৮. লুপ ব্যবহার করে একটি array তে দশটি পূর্ণসংখ্যা ইনপুট নিন। এবার লুপ ব্যবহার করে সবচেয়ে ছোট এবং সবচেয়ে বড় সংখ্যাটি খুজে বের করে তাদের বিয়োগফল আউটপুটে দেখান।
৮৯. একটি অক্ষর (char) ইনপুট নিন। অক্ষরটা যতক্ষন ‘x’ বা ‘X’ না হবে ততক্ষন ইনপুট নিতে থাকুন। এটা while লুপ দিয়ে করতে হবে।
৯০. একটি অক্ষর (char) ইনপুট নিন। অক্ষরটা যতক্ষন ‘x’ বা ‘X’ না হবে ততক্ষন ইনপুট নিতে থাকুন। প্রতিবার ইনপুট নেয়ার পর অক্ষরটি যদি ‘a’ বা ‘A’ হয় তবে আউটপুটে “ADD” লিখুন। আর যদি ‘s’ বা ‘S’ হয় তবে আউটপুটে “SUB” লিখুন। এটা while লুপ দিয়ে করতে হবে।
৯১. একটি অক্ষর (char) ইনপুট নিন। অক্ষরটা যতক্ষন ‘x’ বা ‘X’ না হবে ততক্ষন ইনপুট নিতে থাকুন। প্রতিবার ইনপুট নেয়ার পর অক্ষরটি ‘X’ না হলে দুইটি পূর্ণ সংখ্যা আনপুট নিন। এখন যদি অক্ষরটি ‘a’ বা ‘A’ হয় তবে আউটপুটে ইনপুট নেয়া সংখ্যাটির যোগফল লিখুন। আর যদি ‘s’ বা ‘S’ হয় তবে আউটপুটে তবে আউটপুটে ইনপুট নেয়া সংখ্যাটির বিয়োগফল লিখুন। এটা while লুপ দিয়ে করতে হবে।
